<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta http-equiv="X-UA-Compatible" content="ie=edge">
    <title>Soud a úsudek - Závěr</title>
    <meta name="description" content="Jarka Sulková - kniha">
    <meta name="author" content="Jarka Sulková">
    <link rel="icon" href="images/lipa_red-white.png" type="image/x-icon"/>
    <link rel="stylesheet" href="style.css">
</head>

<body>

<header class="hlavicka">
    <h1>Jarka Sulková - Soud a úsudek</h1>
    <h2>Závěr</h2>
</header>  

<nav>
    <a href="index.html">Hlavní stránka</a>
</nav>

<section class="prolog">
        Za planetou Zemí, kde paprsek sluneční chybí, se táhnou temné stíny a z nich sestavený dlouhý šedý chvost. Od prvního člověkem spáchaného hříchu pro nás všechny tvoří do nebezpečných hlubin pohřebiště planet z těžkých, hmotných i nehmotných částic stále pevnější most. Jenom chytří lidé, kteří včas došli k pochopení, že přetvářky a falše je na světě víc než dost, ví, že k radosti a štěstí stačí upřímné milé slovo, že drobný polní kvítek a štěbetání ptactva není samozřejmá maličkost. Chvost šedivých stínů si za sebou táhne snad bez výjimky každý z nás. Každého někdy polapila a na nepravou cestu postrčila svodů světa past. Všem, kteří si s úklidem trosek a návratem do střídmosti nelehkou práci dali, všem, kteří bolest fyzického těla i duševní trýzeň při budování schůdků ven ze stále klokotající a svoji tvář měnící šedi znají, přeji pevnou vůli, zdravou soudnost, dostatek morální síly a hluboké přesvědčení, že vynaložené úsilí zbytečné není, dopochopení toho, že i provaz ztrácí pevnost, když se z něho tahem vlákno po vlákénku postupně oddělí. Přeji celému světu hodně těch, kteří přirozené světlo k životu nezbytně nutně potřebují a ze stínových zákulisních her v dnešní době tak běžných si uvážlivě jednou provždy pracně vytahují dnes a denně svého Já kořeny. Hodně těch, kteří jsou soudnými a za zaškobrtnutí, kterých se i oni sami kdysi dopustili a i nyní se jich ve spěchu dopouštějí, druhého neodsuzují. Děkuji všem, kteří slovem, podáním pomocné ruky anebo mlčky s chápavým úsměvem na rtech jiskřičky naděje a ohýnek věčného světélka lidského citu rozdmychávají. Všem, kteří zapadnout Zemi do pohřebiště planet a věčného zapomnění bez boje s pokrytectvím plným jásavých vyumělkovaných barev a tónů smíchaných do šedi nedají. Pokud ve své blízkosti někoho takového máte, za nás všechny se ho zeptejte, kde bere nehasnoucí vnitřní světlo v místech, kde se jako lavina šeď šíří a nové gejzíry stavebních prvků ke kluzkému mostu jako další opěrný pilíř pekla míří. Odkud k němu promlouvají vnitřní hlasy, které před povrchností, lehkostí bytí a hromaděním věcí zbytných právě jeho a jemu podobné varují. Jak najít si k nim svoji vlastní vnitřní cestu a nedat hlasům a obrazům svádivých Sirén ve svém osobním životě naději? Věřím, že neexistuje pouze jedna vyvolená trasa do území tepla, klidu a světla. Určitě si každý sám v sobě tu svoji celým životem nosíme. Možná se neozývá, protože nabyla dojmu, že o ni nemáme zájem a raději se ve stínu – sami v sobě přesvědčení, že jsme na výsluní – na jednom názorovém bidýlku všichni tlačíme… Možná nám někdo z dotázaných svojí odpovědí na naše otázky alespoň cípek od šedé opony, která zakrývá nám výhled do míst, kde sídlí naše soudná bytost, naše lepší Já, odkryje. 
</section>

</body>
</html>